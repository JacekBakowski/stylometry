  saṃbandham tāval lakṣaṇa dvayasya karoti tatra prathame adhyāye pramāṇa lakṣaṇam vṛttam iti  uktam tad  ayuktam kutas  na eva hi prathame adhyāye sūtrakāreṇa kiṃcana lakṣaṇena pramāṇa ādeḥ svarūpam upavarṇitam tad  nāma lakṣaṇam ucyate yena tad vyatiriktebhyaḥ  tasya svarūpam vyāvṛtta ākāram nirūpyate na ca evam pramāṇa ādi lakṣaṇam uktam anumāna ādīni tāvan na eva sūtritāni pratyakṣam api dharmam praty animitta tvena upanyastam na lakṣya tvena iti vyākhyātam na ca śabdaḥ  api dharma pramāṇa bhūtaḥ kaścid  lakṣitaḥ asmin   eva adhikaraṇe tasya lakṣyamāṇa tvāt  yad  api vṛtti kāreṇa sarveṣām lakṣaṇam pradarśitam na tad  adhyāya artha tvena upasaṃhartum yuktam sūtra adhyāya artha anupasaṃhārāt  katham ca samasta lakṣaṇa artha vyatirikta eva arthe sūtrāṇi kṣīyeran api ca vṛtti kāreṇa yaḥ  api  uktaḥ ṣaṭkaḥ pratyakṣa pūrvakaḥ aparīkṣyatayā saḥ  api na eva lakṣaṇa gocaraḥ loka prasiddha arthāni hi tāni  aparīkṣya tvena uktāni na prathama adhyāya viṣaya tvena upasaṃhāram arhanti tasmāt  yad  prathame adhyāye vṛttam tad  ālocya etad  bhāṣyam na iyam tatra pramāṇa lakṣaṇam tāvac codanā lakṣaṇa āśrayam vidhi ādi tattva nirṇītiḥ pramāṇena eva ca sthitā samastaḥ  hi prathamaḥ pādaś codanā lakṣaṇa sūtra parikaraḥ tatra ca dharmasya codanā lakṣaṇa tvam uktam atas  avadhārita artha lakṣaṇa śabda sāhacaryāt  pramāṇa śabdaḥ pramīyate iti  evam vyutpādya dharma viṣaya eva vyākhyeyaḥ sati  api prameya mātra vāci tve asmin śāstre jijñāsya tvena dharmaḥ prakrānta iti sa eva gṛhyate atha vā karaṇam eva pramāṇam tasya eva lakṣaṇam uktam yadi  api ca sarva pramāṇānām tad  na uktam tathā api dharma pramāṇasya codanā tvam nāma lakṣaṇam iti  etāvatā eva uktam manyate na ca avaśyam sarva ātmanā eva lakṣite lakṣaṇa tvam viśeṣa rūpāṇām ānantyena sarva lakṣaṇa ābhā vapra saṅgāt  api ca autpattika sūtreṇa viśeṣaḥ  api  ukta eva yena āgama viśeṣaḥ  gamyate atha vā upanyastasya codanā ātmakasya pramāṇasya lakṣaṇam prāmāṇya kāraṇam uktam iti  upasaṃhāraḥ tathā yadi  api vidheḥ  idam rūpam idam artha vādasya idam mantrasya iti  evam na uktam tathā api dharmam praty upayoga abhidhānāt tattvam nirṇītam avasara abhāvāt  tu tad svarūpam na nirdiṣṭam śruti mūla tvam vijñānasya smṛti prāmāṇye tattvam nāmadheyasya codanā antargata tvāt pramāṇa tvam saṃdigdha artha nirṇaye vākya śeṣa sāmarthyayoḥ prāmāṇyam iti  evam samastam adhyāyam pramāṇa lakṣaṇam ācakṣate tad  na prasmartavyam iti avismṛta prāmāṇyaḥ  hi bheda ādi pratipādanam aviśeṣāt  anarthakam hi syāt  iti kriyamāṇam sahate anyathā hi  anarthakam nāma iti  api pratyavatiṣṭheta nanu pradhāna apradhāna cintā tṛtīya caturthayoḥ  viṣayaḥ katham atra upanyasyate kecid  āhuḥ iha dravya karmaṇoḥ  uttaratra tu karmaṇām eva guṇa pradhānatva vicārāt  apaunaruktyam iti tad  ayuktam dravya guṇa saṃskāreṣu iti  atra sarva abhidhānāt  tena evam vācyam lakṣaṇa arthaḥ  atra tattvena bhedaḥ śabda antara ādibhiḥ tam anv apūrva bhedaḥ  api prādhānyam tad prasiddhaye karma bhedas tāvat  autsargi kaḥ  lakṣaṇa arthaḥ tad apavāda tvena abhedaḥ tad anuniṣpādinau tu  apūrva bheda abhedau tatra pratikarma bhedam apūrva bheda prasaktau tṛtīya siddhaḥ pradhāna apradhāna vicāraḥ punar  apavāda tvena ārapsyate sati  api  avahanti ādīnām śabda antara ādibhiḥ  bhede karma ākāṅkṣita dṛṣṭa prayojana paryavasānān na kriyā janyā pūrva antara utpattiḥ yad  tu niyama apūrvam tad  kriyā akṛtam na bhavati iti na tayā vyapadiśyate tena yatra eva dravya ādīni prati kriyāṇām pradhāna tvam tatra eva tad bheda nimitta apūrva bheda siddhiḥ asya ca viveka artham yad  guṇa pradhāna lakṣaṇam vakṣyate tad apavāda apavāda artham dharma mātre tu stuta śastrayoḥ iti ca adhikaraṇa dvayam prastoṣyate tatas  ca ākhyāta dvaividhye avadhārite prasaṅgāt  tṛtīyam prakāram abhidhāyaka tvam pratipādayitum mantra prastāvaḥ tad lakṣaṇa ādīni tu prasakta anuprasaktena yāvat  pāda samāpti tatas  śabda antara abhyāsābhyām bhedam uktvā paurṇamāsī adhikaraṇena abhyāsa apavādaḥ kariṣyate samudāya anuvāda tvāt  tatas  tad apavāda artham upāṃśuyāja āghāra agnihotra paśu soma adhikaraṇāni tatas  saṃkhyā saṃjñā guṇaiḥ  bhedaḥ tāvac ca guṇa gataḥ  vicāraḥ  yāvat  prakaraṇa antara adhikaraṇam tatas  tad nyāya anuvṛttiḥ  ā śākhā antara adhikaraṇāt tatra ca ṣaṭka atirikta bheda kāraṇa vyudāsaḥ saṃjñā abhyāsa guṇa prakriyāṇām ca āśaṅkā nivṛttiḥ  iti  etāvān bheda lakṣaṇa arthaḥ eṣa eva arthaḥ  avaśyam vaktavyaḥ  aṅga aṅgitva ādi avadhāraṇa artham na ca anyasya idānīm avasaraḥ  asti iti  ayam eva adhyāya saṃbandhaḥ kutas  śeṣa śeṣya ādayaḥ sarve karma bheda nibandhanāḥ kārye jñāte adhikāraḥ syāt  upadeśe ati deśa dhīḥ prāk  tāvat  pramāṇa lakṣaṇāt  veda artha vicāra ātmaka tvān na kasyacid  bheda lakṣaṇa ādeḥ prastāva iti  uttara kālam ārambhaḥ tatra api śeṣa śeṣi tvam prayojakā prayojaka tvam kramaś ca bhinnānām bhavati iti na bheda lakṣaṇāt  prāk  ārabhyate tathā adhikāraḥ karma svarūpe avadhārite tad yogya tayā śakyaḥ  nirūpayitum iti pañca api lakṣaṇāni pratīkṣate tathā uttaraḥ ṣaṣ kaḥ  atideśa viṣaya tvāt  upadeśa jñāna adhīna siddhiḥ samastaḥ samastam pūrva ṣaṭkam apekṣate tatas  ca pariśeṣa siddhaḥ  ayam bheda lakṣaṇasya saṃbandha iti  atra ārabhyate ṣaḍvidhaḥ karma bhedaḥ iti sādhana bheda upacārāt vakṣyamāṇa sūtra krama anurodhena nāmadheyam saṃkhyā anantaram paṭhitavyam sat  anādarāt  ante paṭhitam iti karaṇaḥ  hetu arthaḥ ṣaḍvidhaḥ karma bheda etaiḥ kāraṇaiḥ  iti yāvat  atha vā karaṇe bheda śabdam vyutpādya sāmānādhikaraṇyena eva śabda antara ādīni vyākhyeyāni saṃjñā śabda antarayoḥ saṃkhyā guṇa yoḥ  ca apaunarukti am sva sthāne vakṣyāmaḥ sarvadā ca eṣām bhinna viṣaya tvān na śruti ādivat  bala abala cintā bhaviṣyati iti tad bheda pratipādana mātram tātparyeṇa anyat  upodghāta ādinā tatra cintām prakṛta siddhi arthām upodghātam pracakṣate prasakta anuprasakta ādi prastutāt  upajāyate yathā idam eva adhikaraṇam prakṛta anuniṣpādya pūrva bheda anusāra siddhi artham upodghāta tvena bhaviṣyati katarasmāt  padāt  phalena saṃbadhyamānāt  apūrva bheda abhedau   anugantavyauv iti yadā niravayavau vākya vākya arthau syātām tatas  kim pratipadam dharma ityādiḥ  asaṃbaddha eva vicāraḥ syāt  ata āha vākye ca padānām arthāḥ iti atra api codyate codanā lakṣaṇa tvena vākya arthaḥ  avasthitaḥ  yadā dharmaḥ pratipadam vācyaḥ katham āśaṅkyate tadā yadi hi dharma svarūpam abhidhīyeta tatas  kim padena padena ucyate iti vicāraḥ  yujyate lākṣaṇike tu  ayuktaḥ tad  ucyate dharma tvam phala saṃbandhāt  padārthasya eva yujyate tad  kim ekasya sarveṣām iti yuktā vicāraṇā na ca atra yaḥ  dharmaḥ sa kim padena padena ucyata iti  evam vicāryate kim tarhi yaḥ padena padena ucyate sa kim phala saṃbandha uttara kālam vākya artha ātmanā gamyamānaḥ  dharmaḥ  bhavati atha itara padārtha anugṛhīta ekaḥ padārtha iti tathā ca sarvaiḥ  ekasya dharma tvam pratipāditam bhavati sākṣāt  phala sādhana mātrasya dharmatva abhyupagamāt na tu sarveṣām ekaḥ kaścid  arthaḥ  asti yaḥ sarvaiḥ  ekaḥ iti  evam āśrīyeta yad  ca phala padena saha padam saṃbadhyate tasya artham dharmam apūrva sādhanam ca manyante tena kim sarvāṇi padāni phalena saṃbadhyante kim vā ekam iti vicāraḥ kim prāptam pratipadam iti kutas  aikarūpyeṇa saṃbandhaḥ pradhānena ca sidhyati tasmāt  phala padena eva sarvam saṃbadhyate padam yadi hi viśeṣaḥ  gamyete idam phala saṃbandha yogyam idam na iti tatas  kiṃcid  eva saṃbadhyeta anavagamyamāne tu sarvāṇi padāni phalena eva saṃbadhyante yadi ca ekam phala saṃbandhi itarāṇi tad saṃbandhīni iti kalpyate tatas  vājapeya adhikaraṇa nyāyena ekasya phalam praty upādāna vidhāna guṇa bhāvāt itarat  tu praty uddeśa anuvāda prādhānyāt  vairūpya nimitta vākya bheda prasaṅgaḥ sarveṣām phalam praty upādīyamānānām aikarūpyāt  tantra saṃbandha upapattiḥ sarvaś ca sati saṃbhave guṇam ati laṅghya pradhānena eva nityam saṃbadhyate tasmāt  sarveṣām phala saṃbandhāt  dharma tvam tatra tu kim satrivat  pratyekam kṛtsnam phalam sādhayanti atha darśa pūrṇamāsavat  saṃhatya tathā kim vikalpena samuccayena vā ityādi yatheṣṭam kalpanīyam tatra phala bhūma garīyaḥ tvāt eka śabda upādāna abhāvāt satrivat  pratyekam sādhana śakti avagamāt sarvebhyaḥ pṛthak  phalam iti pakṣaḥ atha vāruṇa ādi nyāyena eka vākya upā dānāt  saṃhatānām phalam atha vā ekena nirākāṅkṣa tvān na tadānīm eva itara saṃbandha upapattiḥ tasmāt  vikalpa iti atra abhidhīyate phalena yasya saṃbandha s tatas  apūrvam prakalpyate tad alpatva upapattau ca na yuktā bahu kalpanā yadi hi phala saṃbandha mātra paryavasāyī  eva vākyam bhavet  tatas  kadācid  sarvāṇi  api phalena saṃbadhyeran iha tu tāvat mātreṇa asiddheḥ  apūrvam anyat  kalpayitavyam tad  ca anupapatti pramāṇakam tatra eka apūrva kalpa nayā upapanne vākye na adṛṣṭa antara kalpanā pramāṇam asti yaḥ  hi  anekāni  apūrvāṇi kalpayati kalpayati  asau   ekam tad  ced  kalpitam arthavat tvāt  vākyasya kṣīṇāni atha anupapattiḥ  na apūrva antarasya pramāṇam bhavati tasmāt  ekam eva phala saṃbandhi tasmāt  ca apūrvam itarat  phalavat upakārī iti  adhyavasīyate na ca atra virodhaḥ  bhaviṣyati nāmadheya tvena parihārāt  agatyā vā daśā pavitreṇa graham saṃmārṣṭi itivan matu artha lakṣaṇa āśrayaṇāt  artha ākṣipta sādhya aṃśa dvāreṇa vā dhātvarthaiḥ  ātmīya karaṇa grahaṇa siddheḥ evam sthite katara t  ekam saṃbadhyatām iti sarvathā aneka adṛṣṭa kalpanā parihārāt  aniyama prāptāu ucyate pradhānam phala saṃbandhi tad saṃbandhy aṅgam iṣyate pradhāna aṅga tvam ekasya na ca ekatra avakalpate na hi  ekasmin vākye tad  eva kadācid  phala saṃbandhāt  pradhānam kadācid  phalavat upakārāt  aṅgam yujyate niyata rūpa tvāt  aṅga aṅgi bhāvasya tasmāt  niyogena eva ākhyāta padān nāma padād vāpūrva pratītiḥ kaḥ punar  bhāvaḥ ke vā bhāva śabdāḥ iti yāvantaḥ phala saṃbaddheṣu vākyeṣu  ākhyāta śabdāḥ yajati dadāti juhoti iti  evamādayaḥ teṣu pratyaya artha prādhānyāt  kartari ca lakāra utpatteḥ yāga ādi viśiṣṭa kartṛ abhidhānam kathaṃcid  vā viparyayāt  kartṛ viśiṣṭa yāga ādi abhidhānam manvānasya praśnaḥ satyām api ca eka paryanuyogena ubhaya paryanuyoga siddhau yaḥ  ayam yajanam ijyā yāgaḥ iti  anudāhṛtya eva bhāva artha tām bravīti tad  nūnam ke api  alaukikā bhāva śabdā api iti  ubhaya praśnaḥ siddhānta vādī tu bhavateḥ  ṇijantāt  er ac iti  at pratyaye kṛte bhāvanā vicinam bhāva śabdam vyutpādya ākhyātasya ca anvaya vyatirekābhyām tad paratvam kartṛ abhidhāna pratiṣedham ca abhipretya udāharati yajati dadāti iti paraḥ punar  bhavateḥ  ṇijantāt  anyena na eṣaḥ arthaḥ  abhidhīyate na ca ākhyāta pratyayasya atra vyāpāraḥ dhātu antara artha tvāt kāmam tulya jātīya tvena dhātava eva brūyuḥ te api tu yāga ādi vacana tvāt  asamarthāḥ iti matvā āha nanu yāga dāna homa śabdāḥ iti atra ucyate yāga dānāt anusyūtaḥ  bhāvanā ātmā avagamyate nityam ākhyāta śabdebhyas tasmāt  bhāva artha tā iṣyate yāvān eva hi  ananyalabhyaḥ  arthaḥ śabdāt  gamyate sa sarvaḥ śabda arthaḥ sarvatra ca ākhyāte dhātu arthaḥ  ca tad anuraktā ca bhāvanā vijñāyate tasmāt  bhāva arthatva vyapadeśaḥ tad vyatiriktās tu dravya guṇa śabdā vijñāyanta eva iti na pṛṣṭāḥ tatra dravya ādi śabdānām niṣpanna artha abhidhāyinām karaṇa arthatva yogya tvāt prāpnoti phala saṃgatiḥ sarvatra hi phalam sādhya tvāt  siddha rūpam sādhanam apekṣate na sādhya antaram nāma arthaḥ  ca siddha tvāt  tad apekṣā pūraṇa samarthaḥ na ākhyāta arthaḥ svayam eva sādhya tvāt  tasmāt  dravya ādibhiḥ phalam iti prāpte sūtreṇa uttaram dīyate bhāva arthāḥ karma śabdā ye tebhyaḥ  apūrva kriyā gatiḥ taiḥ kuryāt  yajinā svargam eṣa hi  arthaḥ  vidhīyate phala saṃbandhaḥ  hetuḥ  apūrva pratipatteḥ saṃbandhaḥ  ca akāṅkṣā pūrvakaḥ sā ca bhāva śabdebhyaḥ prasarpantī dṛśyate na dravya guṇa śabdebhyaḥ tasmāt  ākhyātebhyaḥ apūrva bhāvanā gamyate tatra ca dhātvarthasya karaṇatva pratipattiḥ pratyāsatteḥ atas tena eva phala karaṇa bhūtena anyathā anupapattyāpūrvam bhāvyata iti  avadhāryate katham punar  yajya ādīn pṛthak  kṛtya kevala pratyaya vācya eva bhāvanā arthaḥ  labhyate bhāvayet  iti kutas  abhidadhyuḥ sva śaktyā hi vidhi mātram liṅa ādayaḥ ṇi antasya bhavateḥ  arthaḥ kena aṃśena abhidhīyate na ca dhātu antara artham yajya ādayaḥ pratipādayanti sva artha mātra vyāpṛta tvāt atas  śabda rahitam eva idam āropyate bhāvayet  iti kiñ ca śabda antarasya yaḥ  api  arthaḥ paryāyaiḥ  abhidhīyate na sa tena eva sahita s tasmin   arthe prayujyate tad  yathā pikam ānaya iti  ukte yaḥ  nāma artham na pratipadyate tasmai kokila śabdam eva kevalam prayuñjate na kokilaḥ pikaḥ iti tathā atra yadi  ākhyātasya karotiḥ  ṇi antaḥ  vā bhavatiḥ paryāyaḥ tatas  tad artha kathane tanmātram eva prayoktavyam na ākhyāta pratyayaḥ api na hi tadānīm vivicya jñāyate kena aṃśena kriyā pratyāyyate iti atra tu bhāvayet  kuryāt  iti vā punar  api liṅ prayujyate eva atas  ca yaḥ  anena yajateḥ pareṇa arthaḥ pratipāditaḥ asau bhāvayateḥ  api pareṇa tena eva iti  adhika avāpa eva bhāvayatiḥ tasmāt  avaidika iti atra abhidhīyate sarvatra eva tāvat  siddha kartṛ kriyā vāciny ākhyāta pratyaye sati sāmānādhikaraṇyena karoti arthaḥ  avagamyate iha kebhyaścid dhātubhyaḥ parā tiṅvibhaktiḥ  uccāryamāṇā kartṛ ātma lābha mātram eva vyāpāram pratipādayati yathā astibhavati vidyatibhyaḥ aparebhyas tu siddhe kartari anya ātmalā bhaviṣaya vyāpāra pratītiḥ yathā yajati dadāti paṭhati gacchati iti dravyam eva ca viśīṣṭa śakti upetam pracalita ātma tattvam viprakīrṇa svabhāvam pūrva aparībhūtam prathama avasthātaḥ pracyutam parām avasthām aprāptam vyāpāra śabda vācyam bhavati tatra kadācid  kartā eva evam avasthaḥ pratīyate kadācid  siddhe kartary anyaḥ tad  yadā kartuḥ  eva eṣā avasthā bhavati tadā asau svayam eva anyasmāt  ātma lābham apekṣamāṇaḥ para niṣpattau   avyāpriyamāṇa tvān na karoti śabda vācya tām bhajate yadā tu labdha ātmakaḥ  anyatra vyāpriyate tadā karoti iti  evam apadiśyate tathā ca kim karoti paṭhati gacchati iti sāmānya viśeṣa rūpeṇa sāmānādhikaraṇya prayogaḥ  dṛśyate na tu kim karoti bhavati asti vā iti prayujyate tasmāl labdha ātmaka kartṛ vyāpāra vacanāni karoti arthavanti  ākhyātāni tatra ca kriyamāṇena kenacid  avaśyam bhavitavyam kutas  karotiḥ kriyamāṇena na kaścid  karmaṇā vinā bhavati arthasya kartā ca karoteḥ karma jāyate karoteḥ  nityam sa karmaka tvāt  yāvat  kriyamāṇam na labhyate na tāvat  arthaḥ paryavasyati sarva kārakāṇām ca ava antara kriyāsu kartṛ tvam pratipādyamānānām pradhāna kriyāsu karma ādi vibhāgaḥ  jāyate pratikriyam ca yogya tā bhedāt  avāntara kriyā vaicitryam bhavati tatra anvaya vyatirekābhyām idam avagatam bhavati kriyāyāḥ kartā karoteḥ karma saṃpadyate iti tathā hi nityam na bhavanam yasya yasya vā nitya bhūta tā na tasya kriyamāṇa tvam kha puṣpa ākāśayoḥ  iva ya eva hi pravṛtta bhavanaḥ saṃbhāvita bhavanaḥ  vā anyena prayujyate sa eva kriyamāṇa tvena avadhāryate na anyaḥ tathā ca na kaścid  khapuṣpam ākāśam vā kurvan   upalabhyate yatra api pādau kuru ityādiṣu niṣpannānām karma prayogaḥ  dṛśyate tatra api  aniṣpanna saṃskāra ādi vivakṣayā pāda ādi śabda prayogāt  avyabhicāraḥ sati  api ca karoteḥ  aneka artha tve sarvatra gandhana avakṣepaṇa ādau kiñcid  anutpanna utpādana sāmānyam avagamyate atha vā yadā asya utpādana abhidhāyi tvam tadā eva viśiṣṭa ākhyāta sāmānādhikaraṇyam dṛṣṭam iti tad gatasya utpādyamānam eva karma bhavati iti  upapannam tena bhavati kriyā tāval labdhā tatas  ca karoti arthasya yaḥ kartā bhavituḥ sa prayojakaḥ bhavitā tam apekṣya atha prayojya tvam prapadyate bhavati karotyoḥ śakti bhedāt  viklidipacatyoḥ  iva niyatam prayojya prayojaka vyāpāra vacana tvam tatra ca kadācid  abhidhīyamāna karma śakti ākṣipta prayojya vyāpāraḥ  vā svayam eva ākṣipta prayojya vyāpāraḥ  vā kevalam prayojaka vyāpāra eva vivakṣyate kaṭam karoti odanam pacati iti kadācid  ākṣipta prayojaka vyāpāram prayojya vyāpāra mātram ghaṭaḥ  bhavati viklidyanti taṇḍulāḥ iti kadācid  ubhau bhinnau samuccitya prayogaḥ karoti kaṭam devadattaḥ sa ca bhavati iti kadācid  upasarjanī bhūta prayojaka vyāpāraḥ prayojya vyāpāraḥ kriyate devadattena iti svayam eva iti vā prayoge kadācid  punar  samāna pada eka deśa upātta upasarjanībhūta prayojya kriyaḥ prayojaka vyāpāraḥ  vivakṣyate tadā ca karoti pacati oḥ  tādātmyena aśakteḥ  arprayogāt  bhū viklidyoḥ  ca kevala prayojya kriyā niṣṭhatvān na sākṣāt  pravartitum śaktiḥ  asti iti vācaka tvena dyotaka tvena vā ṇicparaḥ prayujyate bhāvayati vikledayati iti ca tathā ca āha prayojya kartṛkā ekānta vyāpāra pratipādakāḥ ṇī antā eva prayujyante tad prayojaka karmasu na ca teṣām aṇi antānām aśaktiḥ  iti  anyeṣām aśaktyā bhavitavyam anyeṣām vā śaktiḥ  iti  eṣām api tathā bhavitavyam kutas  śaktayaḥ sarva bhāvānām na anuyojyāḥ svabhāvataḥ tena nānā vadanti  arthān prakṛti pratyaya ādayaḥ evam karoti artha dvāreṇa sarva ākhyāteṣu bhāvayati arthaḥ siddhaḥ tena bhūtiṣu kartṛ tvam pratipannasya vastunaḥ prayojaka kriyām āhuḥ  bhāvanām bhāvanā vidaḥ yad  tu uktam na vidhi vyatiriktam liṅādayaḥ  artham vadanti iti tad  ayuktam kutas  abhidhā bhāvanām āhuḥ  anyām eva liṅa ādayaḥ artha ātma bhāvanā tu  anyā sarva ākhyāteṣu gamyate yadā hi sarva ākhyāta anuvartinī karoti dhātu vācyā puruṣa vyāpāra rūpā bhāvanā avagatā bhavati tadā tad viśeṣāḥ sāmānya ākhyāta vyatirikta śabda viśeṣa vācyā vidhi pratiṣedha bhūta bhaviṣyat vartamāna ādayaḥ pratīyante tathā ca sarvatra sāmānyatas  karoti arthaḥ  avagamyate kim karoti pacati kim akārṣīt  apākṣīt  kim kariṣyati pakṣyati kim kuryāt  pacet  kim na kuryāt  na pacet  iti tatra artha ātmikāyām bhāvanāyām liṅā ādi śabdānām yaḥ puruṣam prati prayojaka vyāpāraḥ sā dvitīyā śabda dharmaḥ  abhidhā ātmikā bhāvanā vi dhis  iti  ucyate viśeṣataḥ  ca iyam arthavāda adhikaraṇe varṇitā yad  tu paryāya sthiti ati laṅghanam pratyaya aparityāgāt  abhihitam tatra ucyate kevalasya aprayogi tvāt  kartṛ saṃkhyā ādi saṃgrahāt rūpa avināśa siddheś ca pratyayaḥ api prayujyate yadi hi kevalaḥ karotiḥ  bhāvayatiḥ  vā prayoga arhau syātām tatas  kokila śabda prayoge pika śabdavat  pratyayaḥ na prayujyeta na tu kevalāyāḥ prakṛteḥ prayogaḥ apabhraṃśatva prasaṅgāt  tena yasmin kasmiṃścid  pratyaye prayoktavye yasya eva arthaḥ kathyate sa eva anuvāda bhūtaḥ prakṛti anugraha artham prayujyate na anyaḥ abhyadhika artha antara āpatti prasaṅgāt  nanu ca ikśtipau dhātu nirdeśe vihitāu atas tad yuktau karoti bhāvayatī prayjyeyātām na etad  asti tathā sati śabda padārthaka tvān na eva tābhyām ākhyāta arthaḥ kathyeta yad  tu kvacid  arthe api dhātum ikśtibantam prayuñjate yajiḥ yajatiḥ iti tad  chabde abhihite lakṣaṇayā artha pratītiḥ  iti  avagantavyam na ca iha kiṃcid  lakṣa ṇa āśrayaṇe prayojanam asti yena avācakaḥ prayujyeta tatra anya t  eva aniṣṭam āpadyeta kṛñbhuvau dhātū tiṅā abhidhīyete iti tasmāt  artha paratva siddhi artham ākhyāta pratyaya sahitau   eva prayujyete yadi ca bhāvanā eva ekā pratyaya arthaḥ syāt  karoti bhāvayatī vā samasta pratyaya artha upādāna samarthau bhavetām tatas  kevala prayogaḥ  api  āśaṅkyeta na tu tad  ubhayam api  asti iti karoti bhāvayatibhyām kathite api bhāvanā arthe kartṛ saṃkhyā ādi pratyāyana artham punar  pratyaya uccāryate yaḥ  tu tatra bhāvanā abhidhāna aṃśaḥ sa prāpta tvāt  anūdyate anyathā hi bhāvanā eva ekā pratyaya arthaḥ karoti bhāvayatī vā kartṛ saṃkhyā ādīnām api  abhidhāyakau   iti bhrāntiḥ syāt  nityam ca pūrva aparībhūtā bhāvanā khyātena ucyate tatra yadi pratyaya antaram prayujyeta tatas  karoti bhāvayatibhyām dravyavat  upasaṃhṛta rūpa ucyamānā na eva ākhyāta sadṛśī kathyeta tasmāt  avaśyam tiṅ api prayoktavya iti kiñ ca bhāvanā gamyamānā ca dhātu pratyaya saṃnidhau kasya vācya iti vispaṣṭam na kadācid  pratīyate yadi hi  ekāntena asyāḥ pratyaya artha tvam avadhāryeta tatas  karoti bhāvayatibhyām pratyaya paunaruktyāśaṅkā syāt  na tu tad  asti ubhaya sannidhau gamyamāna tvāt  kevala prakṛti pratyaya prayoga abhāvāt  dhi na vivekaḥ  vijñāyate śakyate hi vaktum dhātu sahitena pratyayena ucyata iti atha vā pratyaya anugṛhītena dhātunā atha vā ubhābhyām na ca śakti kalpanāyām viśeṣaḥ sarvathā arthāpatti sāmyāt na ca viveka jñāna prayojanam asti syāt  etad  kṛdantāt  dhātoḥ  apratīteḥ  tiṅvyabhicāriṇy eva bhāvanā iti tad  ayuktam astibhavati vidyati pareṣu pratyayeṣu  api  adarśanāt  na ca kṛdanteṣu  api  atyantam bhāvanā na asti kiṃcid  apakṛṣyamāṇa rūparpatīteḥ kṛtyeṣu tāvat  bhoktavyam yaṣṭavyam iti kiṃcid  nyūna ākhyātāt  gamyate tatra api karma utpanneṣu dravya prādhānyāt  brāhmaṇaḥ  na hantavyaḥ iti bhāva utpannebhyaḥ  nyūnatarā na hi tatra prayojaka vyāpāra prādhānyam ekatra dhātu artha prādhānyāt  aparatra sva vyāpāra viśiṣṭa prayojya para tvāt etena bhāva karma utpannalakārāḥ  tiṅaḥ api vyākhyātāḥ teṣu  api hi prayojaka vyāpāra guṇatva pratītiḥ  aviśiṣṭā atas  na tiṅantānām tulya kalpa tvam tathā avyaya kṛtaḥ  bhāve bhavanti iti smaraṇa aviśeṣe api sva saṃvedyam īṣat nyūna bhāvanā vijñānam abhikrāmam juhoti darbha taruṇakena upaghātam juhoti abhiṣutya hutvā bhakṣayanti purā vācaḥ pravaditoḥ iti sarvatra śrutyā eva bhāvanā antara sā apekṣā bhāvanā avagamyate pakvaḥ pakvavān iti  api nirvṛtta rūpa bhāvanā upasarjana dravya pratītiḥ pratyakṣā evam pācaka ādiṣu  api draṣṭavyam tathā ca sarvatra kāraka apekṣā dṛśyate anyathā hi rūḍhi tad hita samāseṣu  iva iyam na syāt  na ca nirvyāpārāṇām ete vyapadeśā bhavanti na ca asti sa vyāpāraḥ  yatra kiṃcid  asan na janyate tatas  ca siddhaḥ karoti bhāvayatyoḥ  arthaḥ śakyate ca sarvatra sāmānādhikaraṇyam api darśayitum vinā api pūrva aparībhūta tvena tad  yathā kim kartavyam paktavyam kathaṃkāram juhoti abhikrāmam kim kṛtvā juhoti abhiṣutya kim kṛtavān pakvavān kim kṛtam pakvam kiṃkriyaḥ  devadattaḥ paktā kā iyam kriyā pākaḥ iti na ca karoti sāmānā adhikaraṇyā atiriktam ākhyāteṣu  api bhāvanā pramāṇam vidyate tasmāt  dhātavaḥ  api bhāvanām na muñcanti tathā ca āhuḥ karotiḥ  artheṣu  iva sarva dhātūn iti yad  tu  asyāḥ prādhānyam tad  kāmam tiṅā abhidheyam dyotyam vā anvaya vyatirekābhyām astu na svarūpam nanu  evam api yāgena iti dhātu arthe niṣkṛṣṭe tena eva bhāvanā api  upātta iti bhāvayet  iti punar  prayogaḥ  na prāpnoti na eṣa doṣaḥ tathā hi dvi arthasya dhātoḥ  bhedena arthe kathyamāne yāgena iti viśeṣa rūpam karaṇa ātmanā niṣkṛṣṭam itarat  tu bhāvanā ātmakam sāmānya rūpam śabda antareṇa bhāvayet  iti  anena kathyate atha vā kecid  karaṇa aṃśa kartṛ saṃkhyā ādayaḥ prakṛti pratyayayoḥ  bhedena vācyāḥ bhāvanā tu samudāya avi abhicārāt  samucitayoḥ  eva artha iti  api śakyam vaktum tathā ca sūtra kāra bhāṣya kārābhyām bhāva arthāḥ karma śabdāḥ iti sāmānādhikaraṇyam eva āśritam na bhāva artha tvena pratyayāḥ kathitāḥ śāstre tu sarvatra pratyaya arthaḥ  bhāvanā iti vyavahāraḥ tatra ayam abhiprāyaḥ pratyaya artham saha brūtaḥ prakṛti pratyayau sadā prādhānyāt  bhāvanā tena pratyaya arthaḥ  avadhāryate yadi  api  anyat  viveka kāraṇam na asti tathā api prādhānyam pratyaya artha dharmam dṛṣṭvā nūnam iyam pratyaya arthaḥ iti  avagamyate tathā kramavatoḥ  nityam prakṛti pratyaya āśayoḥ pratyaya śruti velāyām bhāvanā ātmā avagamyate na kevalam etau   eva anvaya vyatirekau yau paraspara parityāgena lakṣyete tasmin   eva hi pade tad āgame hi tad  dṛśyate iti  anena nyāyena vivekaḥ  avadhāryate yad  tu  asti ādi paraḥ pratyayaḥ api bhāvanām jahāti iti tulyam dhātu samudāya pakṣayoḥ  api  etad  sarvathā yatra pratīyate tatra tāvat  pratyaya artha tvam niścīyate anyatra tu  ayam vicāra eva na asti kvacid  vyabhicārasya ca uttaram uktam tad bhūta adhikaraṇe atha vā na eva atra api vyabhicāraḥ kutas  asti ādau   api kartṛ aṃśe bhāvye asti  eva hi bhāvanā anyatra aśeṣa bhāvāt tu na tathā sā prakāśate yadi  api kartuḥ  aniṣpanna tvāt  vyatirikta bhāvayitavya abhāvāt  astyādiṣu prayojaka vyāpāraḥ  na atīva lakṣyate tathā api pratyaya sāmarthyāt  tāvat  bhāvayati iti  avagamyate kim iti  apekṣite ca aniṣpanne kartari anyat  kiṃcid  iti  akalpanād ātmānam iti  eva saṃbadhayte kena bhāvanena katham avayava jana na ādiḥ pakāreṇa iti trayaḥ  api tatra bhāvanā aṃśā bhavanena eva pūryante vyāpāra antara asaṃbhavāt tatra kecid  avayavā bhavana vyāprtāḥ prayujyante kecid  siddha bhavanāḥ prayojakāḥ siddha bhavana asiddha bhavana varti ca sāmānyam ubhaya saṃparkāt  bhāvanā iti  ucyate etena jāyate niṣpadyate sidhyati ityādīni vyākhyātāni astiḥ punar  jani samāna arthāt  bhavateḥ  uparitanīm avasthām abhilapan sattayā ātma bhavanam bhavat  bhāvayati iti  evam ākhyāta pratyayam labhate tatra api tu kāla kṛta bheda pūrva uttara sāmānya sattā rūpeṇa pūrvavat  eva prayojya prayojaka vyāpāra kalpanā anusartavyā satyām api tu  evamādiṣu bhāvanāyām niṣpanna cetana kartṛ viṣaya tvāt  vidhi pratiṣedhayoḥ  asaṃbhavaḥ syāt  etad  dṛṣṭaḥ  vidhiḥ  api tasmāt  prāyaṇīyasya ahna ṛtvijā bhavi tavyam rathaṃtaram bhavati atra adhvaryuḥ syāt  iha ukthyāni syuḥ iti satyam dṛśyate na tu  iha pūrveṇa tulyaḥ  bhavati arthaḥ siddhaḥ  hi puruṣaḥ karma saṃbandha nimittam ṛtvij tvam bhavat  anyaiḥ  eva parikrayaṇa ādibhiḥ  vyāpāraiḥ  bhāvayet  iti  ucyate tathā rathaṃtara ādiṣu sati  api śrutyā bhavana vidhi saṃbandhe tatra asaṃbhavāt  anumīyamānā bhāvanā eva vidhīyate yatra tu iha āmukaḥ  bhavet  iti prayoga s tatra bhavateḥ  tiṣṭhati artha vāci tvāt saṃbhavati  eva vyatiriktam bhāvayitavyam iti  evam vijñāyate sthānena anyat  kiṃcid  bhāvayet  iti tena bhūta bhaviṣyat vartamāna apadeśa mātreṣu  eva apāramārthikam bhavitṛ vyāpārasya bhāvanā tvam na vidhi ādiṣu bhūta ādi kathane api yadā samastam vyāpāram dhātuḥ  eva upādatte na avayava kāla ādi kṛta bheda āśrayaṇam tadā vispaṣṭāt  virodhāt  dhātu artha mātram kartṛ saṃkhyā ādayaḥ  ca ākhyāta padārtha tvena avadhāryante na bhāvanā na ca bhāvanā vyabhicāreṇa doṣa iti  uktam yad  tu kṛdanteṣu  api dhātavaḥ  bhāvanām na vyabhicaranti iti satyam dhātu arthā na vyabhicaranti taiḥ  eva tu gamyamāna tvāt  anabhidheya tvam api śakyam vaktum tathā hi dhātu artha kārakaiḥ  eva guṇa bhūtaḥ  avagamyate bhāvanā ātmā kṛdanteṣu tasmāt  na eva abhidhīyate yathā eva bhāva pradhāna tvāt  ākhyāte tad sambandhāt  eva guṇa bhūta kāra karpratīti shiddheḥ  na kartṛ karmaṇoḥ  abhidhānam bhaviṣyati evam kartṛ ādi abhidhānāt  eva tad anyathā anupapattyā bhāvanā siddheḥ  anabhidhānam gamyamāna apekṣayā eva ca karoti sāmānādhikaraṇyam yathā pacati śabdasya devadatta śabdena tathābhūtayā eva ca kāraka sambandhaḥ api  upapatsyate atha vā bhāvanā upasarjana dhātu artha niṣpatti artha tvāt kārakāṇām dhātu arthena eva saṃbandha siddhiḥ sa eva hi tāni sva siddhi artham apekṣate bhāvanā api ca tathābhūtāni  eva tāni gṛhṇāti iti  aviruddhaḥ sambandhaḥ kṛtyānām tu praiṣa vāci tvāt  sati  api bhāvanā anabhidhāne tāvat  sva artha paryavasānam na asti yāvat  aṃśa traya paripūrṇā bhāvanā na labdhā kutas  sva vyāpāre hi puruṣaḥ kartṛ tvena niyujyate praiṣaiḥ  tasya ca kim karma bhāvanā aṃśa traya ātmikā na hi puruṣaḥ sva vyāpāram muktvā anyat  anuṣṭhātum śaktaḥ praiṣāś ca enam anuṣṭhāpayanti te yadi tad vyāpāram kathaṃcid  na upādadyuḥ na niyokutm śaknuyuḥ  iti  evam api bhāvanā kṣepa siddhiḥ yāvānś ca brāhmaṇa gataḥ praiṣaḥ sa sarvaḥ prāpti abhāvāt  vidhiḥ  eva bhavati iti vinā api smaraṇena % p kṛtyānām vidhāyaktvam ayam eva ca vidhi praiṣayoḥ  viśeṣaḥ pravartana smṛtiḥ prāpte praiṣa iti  abhidhīyate aprāpta praiṣaṇam sarvam vidhi tvam pratipadyate tasmāt  pratyaya arthaḥ  bhāvanā iti  upapannam nanu ca yadi prayojaka vyāpāraḥ  bhāvanā iṣyate tatas  pacauv adhiśrayaṇa ādīni yajau ca mānasaḥ saṃkalpa ityādīnām bhāvanā tvam ta eva ca dhātu arthā iti dhātu vācyā eva bhāvanā syāt  na eṣa doṣaḥ dhātu artha vyatirekeṇa yadi  api  eṣā na lakṣyate tathā api sarva sāmānya rūpeṇa anya avagamyate sarvatra hi  adhiśrayaṇa ādau karoti iti  api sāmānya vyāpāra aṃśaḥ pratīyate pacati ādi vācyā viklitti adhiśrayaṇa ādayaḥ karma sthāḥ kartṛ sthāś ca tatra yadā audāsīni apracyuti mātreṇa parispanda rūpam nirūpyate sā bhāvanā ye tu tad anurañjana samarthāḥ kartṛ karma gatā viśeṣa aḥ  te tasyāḥ  eva karaṇa iti kartavyatā aṃśayoḥ  niviśante evam tarhi dhātu artha sāmānyam bhāvanā iti  etad  āpannam satyam sādhya tayā sāmānyam na tu gaḥtva ādi rūpeṇa katham anyat  eva hi yāga ādau sāmānyam karaṇa ātmakam anya t  ca bhāvanā nāma sādhya tvena vyavasthitam bhāvanāyām hi svayam eva prati puruṣam sāmānya viśeṣau bhavataḥ tathā tad karaṇa bhūte yāga ādau samavetam bhāvanā karaṇa aṃśa apekṣitam dhātu artha sāmānyam nāma yad  karma śabdena abhi dhīyate viśeṣaṇa bhāvāt  ca yāgāt ayaḥ  bhāvanā viśeṣā iti  ucyante na tad vyakti tvena śāstra pradeśe tu kriyā karma śabdau kadācid  dhātu arthe prayjyete kadācid  bhāvanāyām kadācid  tu pratyāsattyaḥ bhayatra api prayogaḥ na svarūpa abhidhānena kutas  yādṛśī bhāvanā ākhyāte dhātu arthaḥ  ca api yādṛśaḥ na asau tena eva rūpeṇa kathyate anyaiḥ padaiḥ kvacid  bhāvanā śabdaḥ  hi niṣpanna ātmikām sattva rūpa āpannām liṅga saṃkhyā yoginīm abhidhatte na ca asau   ākhyāte tādṛśy abhidhīyate liṅga saṃkhyā rahita rūpeṇa gamyamāna tvāt  evam dhātu arthaḥ  api veditavyaḥ tathā karoti bhāvayati iti  etābhyām api śrutyā tāvat  anyādṛś  eva arthaḥ pratīyate kṛñbhāvayati artha karaṇikā bhāvanā na ca evaṃrūpā asau yajeta iti ādiṣu  asti iti  aparyāya tvam tatra anantara pratyaya utthāpita bhāvanā antara buddhim avivakṣitvā artha saṃvādaḥ kartavyaḥ tena adūra viprakaraṣa mātreṇa eṣa prayogaḥ na artha sāmyena iti  avasthitam ananya śabda vācya tvam bhāvanāyāḥ sā tu pratīta mātrā eva prādhānyāt  apekṣa antara anadhīna tvāt  ca prathamam tāvat  sādhya aṃśam apekṣate bhāvayet  kim iti tatra yāvatī vidhi upetā bhāvanā tasyām pūrva pratītam api vidhi tvam tāvan na āśrīyate yāvat  aṃśa traya pūrṇā bhāvanā anuṣṭhāna yogyā na bhavati vidhitva prakramāt  ca prathamam eva etad  jñāyate yādṛśaiḥ  aṃśaiḥ pūrṇeyam vidhānam arhati tādṛśaiḥ pūrayitavyā iti na ca buddhi pūrva kārī puruṣaḥ puruṣa artha rahitam vyāpāram vacana śatena api  uktaḥ  anutiṣṭhati na ca puruṣa arthaḥ sādhya vyatirikta aṃśa pāti tvena kaiścid  prārthyate tatas  abhyarhitatarasya anyasya sādhyasya avidhyamāna tvāt  tatra yadi  asyām bhāvanāyām apuruṣa arthaḥ sādhyaḥ syāt  tatas  puruṣeṣu  apravartamāneṣu pratyayasya prayojaka śaktiḥ  bādhyeta tena yadi  api samāna pada upādāna pratyāsatteḥ  dhātvarthaḥ sādhya aṃśa pūraṇāya upaplavate tathā api  ayogya tvān nirākriyate na hi pratyāsattiḥ  eva ekā saṃbandha kāraṇam yogyatva ādi  api tathā ca vakṣyati yasya yena artha sambandhaḥ iti kiñ ca saṃbandha mātram uktam ca śrutyā dhātu artha bhāvayoḥ tad  eka aṃśa niveśe tu vyāpāraḥ  asyāḥ  na vidyate saṃbandha mātram kṛtvā nivṛtta vyāpārāyām śrutau   anyatara aṃśa niveśaḥ  yogya tvāt  āśrayitavyaḥ tad  yadi sādhya aṃśāt  eka pratyaya upāttena pratyāsannatareṇa vidhi tvena pracyāvyate tatas  aṃśa antareṇa nūnam saṃbhaṃtsyata iti  evam patīkṣyate kiñ ca sādhya aṃśe purrṣāṇām ca pratyayaḥ na niyojakaḥ svayam eva hi jānanti kartavyam puruṣāḥ sadā yatra hi śāstra adhīnā puruṣa pravṛttiḥ tatra tad sannikarṣa viprakarṣau   apekṣyete sādhyam punar  svarga paśu putra grāma ādi prāk  eva śāstrāt  sarve puruṣāḥ pratipadyante tatas  ca bhāvayet  kim iti  apekṣita mātre vinā eva tāvac chāstreṇa etāvat  avagatam puruṣa arthaḥ kaścid  iti tatra viśeṣa mātream anavagata tvāt  apekṣyate tad  api ca na sa adhya ātmanā kim tarhi etad bhāvanā viṣaya tvena tatas  ca dūra sthasya api svarga ādeḥ  eva kṛta āspadasya saṃgatiḥ dhātu artha sambandha s tu  anapekṣitaḥ kriyeta vidhyān arthakī āc ca bādhyetatarām śrutiḥ kiñ ca bhavane yasya kartṛ tvam kathaṃcid  avadhāritam sva vākye vā anya vākye vā sa sādhya tvam prapadyate na ca atra dhātu artha ādeḥ  bhavana kriyā saṃbandhaḥ  avagataḥ svarga ādīnām tu kāma śabda upabandhāt  bhavana saṃbandhaḥ  vijñāyate kutas  svargaḥ  me syāt  iti ittham hi svarga ādiḥ prārthyate bhavan tena asau bhāvanā apekṣaḥ prayojya tvena gamyate tatas  avadhṛta svarga ādi sādhya aṃśā bhāvanā kena bhāvayet  iti  evam karaṇam apekṣa te tatra śāstra adhīnarpa vṛtti tvāt tad sannikarṣa ādau   āśrīyamāṇe pramāṇa antarāc ca yogya ayogya tvayoḥ  ajñānāt  vidhi avirodha āt  ca atyanta pratyāsatti upasthita dhātu artha atikrama kāraṇa abhāvāt sarva phala bhāvanānām ca kenacid  dhātu artha viśeṣeṇa vinā anupapatteḥ yāgena iti  evam vijñāyate yadi  api ca yāgaḥ svayam eva tāvat  aniṣpannaḥ tathā api sva sādhana niṣpāditaḥ san sādhayiṣyati sarvam eva ca kadācid  niṣpannam kadācid  aniṣpannam na ca prāk  śāstra pravṛtteḥ  niṣpattiḥ kvacid  upayujyate phala siddhi kāla mātra upayogi tvāt  karaṇa niṣpatteḥ pramāṇa vaśāt  ca tri kāla vartinām api sādhanatva avirodhaḥ tasmāt  yāga ādīnām karaṇa tvam tad  ca apūrva dvāreṇa iti tad śabdebhyaḥ  apūrva pratītiḥ tatas  ca evam api sūtra arthaḥ saṃbhavati ye bhāva arthā bhāvanā prayojanāḥ karma śabdā yajya ādayaḥ tebhyaḥ kriyā pratīyeta iti nanu ca uktena karma karaṇa sambandha nyāyena sa karmaka dhātu yuktāt  eva ākhyātāt  bhāvanā avagatiḥ prāpnoti tathā hi yena īpsitatamaiḥ  bhāvaiḥ kim iti  aṃśaḥ avarudhyate tad yogī tena dhātu arthaḥ  na kaścid  syāt  akarmakaḥ yadi vā sarva dhātūnām sa karmakatva āpattiḥ atha vākarmakebhyaḥ  bhāvanayā na bhavitavyam na eṣa doṣaḥ kutas  anyat  eva hi dhātvarthprāpyam karma sa karmake anyat  eva ca sarvatra pratyaya artha nibandhanam odanam pacati grāmam gacchati iti dhātu artha apavarga labhyam ekam karma aparam punar  bhāvanā karma tatra kadācid  dhātu artha karma eva bhāvanā karma tvam api pratipadyate pākena odanam bhāvayati iti kadācid  punar  sva karma viśiṣṭa dhātu artha yuktā bhāvanā karma antareṇa yujyate grāma gamanena sva artham bhāvayati odana pākena ca iti tad  ca etad  dhātu arthāt  paratas  tad avāpya mātra tvena gamyamānam dhātvartha anta tirohitam api bhāvanā karma tayā sarvatra avadhāryate tad  ca prāyeṇa evaṃkāma śabdena eva saṃbandham āpadyate sukha kāma āsīta svāsthya kāmaḥ śayīta iti sati  api āsiśetyor akarmaka tve yaḥ pratyayena karoti arthaḥ  abhihitaḥ tad karma tvena svādīni  avadhāryante tena karoteḥ sarvadā sa karmaka tvāt  akarmaka ākhyātānām api ca tad sāmāna adhikaraṇya darśanāt kim karoti āste kim karoti śete iti siddhā evam ādiṣu  api sa karmikā bhāvanā yajeḥ  api tu yad  karma pūjya tvāt  devatā iṣyate tad ujjhitvā eva putra ādeḥ karma tvam bhāvanā āśritam tasmāt  sa karmakā karmakayoḥ  aviśeṣāt  āsanena bhāvayet  iti  api prayoga siddhiḥ kas tarhi sa karmakā karmakayoḥ  bhedaḥ ucyate sākṣāt  avyabhicāreṇa dhātu arthaḥ  yatra karma bhāj  sa karmakaḥ sa dhātuḥ syāt  pāraṃparye tu  akarmakaḥ āsana śayana ādīnām hi na niyamena ānantaryeṇa vā idam tad  iti vā karma nirūpyate tena akarmakā abhidhīyante paci gamyādīnām tu viklidyat tad saṃyujyamāna sākṣāt saṃbandhi karma avyabhicārāt sa karmaka tvam na tu bhāvanā viśeṣaṇa tve kaścid  viśeṣaḥ sā iyam bhāvanā aṃśa dvaya paripūrṇā satī sarva karaṇānām upāyān anugṛhītānām karaṇatva anupapatteḥ katham bhāvayet  iti iti kartavyatām apekṣate sā ca pratyakṣa ādīnām anugrāhaka darśana śakti abhāvāt  atyanta śāstra gamya iti yathā sannikarṣam tad asaṃbhavāt  ca yathā kathaṃcid  upasthāpyamānā śāstra anusāreṇa śruti ādi upadeśena codanā sāmānyādi atideśena vā atyanta adṛṣṭa upakāra dvāreṇa anyathā anupapattyā kalpyate tatas  paripūrṇa tvāt  anuṣṭhātum yogyā iti vidhīyate tad vidhāna āt  ca artha āpattyā yāga ādi vidhānam iti  upapannam bhāva artha sūtram bhavanti kecid  karma śabdāḥ yāgaḥ yajanam ijyā iti  udāhartavye tad sāmāna adhikaraṇya siddha śyena eka trika ādi udāharaṇam yāga ādi karaṇatva codana uttara kāla bhāvi karma śabda tvena pāratantryāt  su jñānam sva tantrāṇām kathaṃcid  api bhāva arthatva āśaṅkā saṃbhavāt yāgāt ayaḥ  hi svātantryeṇa api kadācid  anumānāt  bhāva artha āśaṅkā viṣayāḥ syuḥ  iti kecid  bhāva arthā na karma śabdāḥ yathā bhāvayet  kuryāt  iti ca udāharaṇam bhūti ādayaḥ  tu prayojya vyāpāra vacana tvāt  na eva yathā varṇita bhāva arthā iti  anudāharaṇam tatra yathā kathaṃciṇ ṇijanta vyutpattyā bhāva śabda ekaḥ  nīyeta na itarau tau   api tu prayojya vyāpāra aṃśena kathaṃcid  bhāva arthau   iti  udāhṛtau atha vā dvitīya sūtra artha vyākhyānena bhāvanā prayojana tvam aṃśa vāci tvena asti iti vinā api sakala artha abhidhānāt  bhavanti bhāva arthāḥ katham punar  amī na karma śabdāḥ yadā dhātu mātram karma śabda tvena uktam nirviśeṣasya sāmānyasya anuṣṭhātum aśakya tvāt  akarma śabda tvam atas  viśeṣa vācinām eva dhātūnām karma śabdatva āśrayaṇāt  acodyam etad  yadi hi śyena citra ādarśa paurṇamāsa śabdāḥ phalaiḥ saṃbadhyeran tatas  yāgasya karaṇatva abhāvāt  tad sāmānādhikaraṇya nimitta nāmadheyatva anupapatteḥ prasiddhi ādibhiḥ  guṇa vidhi tvam eva syāt  atas  sthita etasmin   adhikaraṇe iti  āha kasmāt  punar  idam tatra eva na nītam pramāṇa lakṣaṇena asaṃbandhāt atha nāmadheya tvam kasmāt  atra na ānīyate bheda lakṣaṇena asaṃbandhāt tasmāt  yathānyāsam eva sthitayoḥ  arthāt  paurvāparya siddhiḥ na ca eṣām arthinā iti phala pada abhiprāyam vivibhakti tvāt  iti saṃbandha nimitta ākhyāta vibhakti vigamāt atha vā niṣpanna artha abhidhāyi subvibhakti viśeṣa yogaḥ  vivibhakti tvam tasmāt  na dravya ādi śabdānām phala saṃbandha iti āha ca sādhya sādhana saṃbandhaḥ sarvadā bhāvanā āśrayaḥ tena tasya na siddhiḥ syāt  bhāvanā pratyayāt  ṛte sarveṣām bhāvaḥ artha  iti ced  na tāvat  pratyayasya iṣṭam apūrva pratipādanam na ca dhātoḥ svatas  tad  syāt  nāmnaḥ  vā paratas  samam yadi bhāvanā vacanasya eva apūrva pratipādaka tvam iṣyate dhātoḥ  vā pratyaya nirapekṣasya tatas  nāma pakṣaḥ  durbalaḥ syāt  iha tu yathā eva dhātoḥ pratyaya saṃbandha anugṛhītasya bhāvanā nurañjana nimittam karaṇa vāci tvam bhavati evam nāma padasya api ity aviśeṣaḥ yeṣām utpattau sve prayoge rūpa upalabdhi s tāni nāmāni tasmāt  tebhyaḥ parāka aṃkṣā bhūta tvāt  sve prayoge yad  uktam yadā ekasmāt  apūrvam tadā itarat  tad artham bhaviṣyati iti tad gatam tāvat  vastu dharmeṇa viśeṣam darśayati katham bahu adṛṣṭa prasaṅgāt  dhi dharmaḥ  na iṣṭaḥ pade pade nāmnaḥ phalena saṃbandhe parihāraḥ  na tasya ca ekasmāt  adṛṣṭe kalpite yadi itara d dṛṣṭa artha tvena tādarthyam bhajate tatas  lāghavam labhyate atha tu tādarthya siddhaye tatas  api punar  adṛṣṭam kalpyata eva tatas  varam phalena eva sarvāṇi saṃbaddhāni na ca saṃbandha vairūpya kleśa āśrayaṇam nāmnaḥ  ca phala saṃbandhe avaśyam dhātu arthas tad anugraha arthaḥ  abhyupagantavyaḥ sa ca svayam niṣpādyaḥ siddha rūpasya nāma arthasya na śaknoti dṛṣṭena upakartum na hi nāma artha s tam apekṣate śabda prayoga velāyām eva niṣpanna tayā gamyamāna tvāt  apekṣaṇīyasya vā siddha tvena ayogya tvāt  prayujyate asmin iti ca abhidheya eva prayogaḥ tad ādhārā eva hi niṣpanna rūpa upalabdhiḥ anutpanna tve kriyā rūpasya vaktavye vināśitva pradarśanam niṣpannasya api kṣaṇika tvena punar  punar  niṣpatti apekṣa upapatteḥ tebhyaḥ parākāṅkṣā anya ākāṅkṣā niṣpādya tvena vā pradhāna ākāṅkṣā na vidyata iti  adhyāhāraḥ atha vā tebhyaḥ parā dūre ākāṅkṣa iti  arthaḥ kutas  bhūta tvāt  iti svarūpa kathana artham upanyastam niṣpanna tvāt  eva iti punar  ante tad  eva hetu tvena upadiṣṭam sūtrakāreṇa yeṣām tu utpattau   arthe sve prayogaḥ  na vidyate tāni  ākhyātāni tasmāt  tebhyaḥ pratīyeta āśrita tvāt prayogasya ākhyāta vartī dhātvarthaḥ sādhya rūpaḥ pratīyate tasmin phalavati iṣṭe tu nāmnaḥ  dṛṣṭārthatā iṣyate dhātu arthas tāvat  prakṛtyā eva sādhya ātmakaḥ viśeṣatas tu  ākhyāta gatena dhātunā ucyamānaḥ sa yadi phala sādhana tvena codyate tatas  asiddha rūpa tvāt  tasya sādhana ākāṅkṣāyām satyām nāma padam guṇa vidhi tvena nāmadheya tvena vā ubhayathā api dṛṣṭena eva tādarthyam labhate nanu nāmadheya pakṣe nāma padam api sādhya artham bhaviṣyati iti dhātu tulyam syāt  na tasya phala saṃbandhe guṇa vidhi tvena siddhārtha tvāt api ca sa adhya ātmakaḥ  api dhātu arthaḥ  yadā nāmnā abhidhīyate tadā dravyavat  eva asau niṣpanna ātmā pratīyate yadi  api vastu svarūpeṇa dhātvarthaḥ sādhyaḥ tathā api nāma padena ucyamānaḥ  liṅga saṃkhyā yogi tvāt  siddha rūpaḥ  abhidhīyate abhidhāna kṛtā ca ākāṅkṣa utpattiḥ  na vastu kṛtā tasmāt  yuktā dhātoḥ  eva ākāṅkṣā na nāmna iti kiñ ca āśrita tvāt  prayogasya iti adhunā śabda pratyāsatti kṛtaḥ  viśeṣaḥ  abhidhīyate puruṣa vyāpāra ātmikāyām hi bhāvanāyām dhātu artha upaśleṣaḥ  api puruṣeṇa āśritas tad atikrama hetu abhāvāt  ca na nāma pada grahaṇam tasmāt  asti viśeṣaḥ
